---
title: Automatycja w Jira
author: Piotr Frątczak
email: piotrfratczak99@gmail.com
published: true
---

Studenci informatyki często pracują nad projektami w grupach wieloosobowych, następnie rozpoczynają karierę zawodową i pracują w dużych zespołach, w takich okolicznościach bardzo ważna jest dobra organizacja pracy. Jako studenci często nie lubimy marnować czasu na pozornie zbędne planowanie i dzielenie obowiązków, a szczególnie na żmudną obsługę ewentualnych narzędzi do organizacji pracy. Tu z pomocą przychodzi nam Jira i jej szerokie możliwości automatyzacji.

### O czym jest ten post:
1. [Czym jest Jira](#czym-jest-jira)
2. [Jira Automation](#jira-automation)
3. [Jak stworzyć własne reguły](#jak-stworzyc-wlasne-reguly)
4. [Przykładowa reguła](#przykladowa-regula)
5. [Krok dalej](#krok-dalej)
6. [Podsumowanie](#podsumowanie)

## Czym jest Jira
Jira, a właściwie **Jira Software**, jest oprogramowaniem stworzonym przez firmę Atlassian, służy do zarządzania projektami i wykrywania błędów. Umożliwia silną integrację z narzędziami kontroli wersji, repozytoriami kodu, komunikatorami i nie tylko. Korzyściami z korzystania z Jiry są: organizacja projektu - każdy wie za co jest odpowiedzialny, łatwe śledzenie postępu i stanu projektu oraz dowolna możliwość personalizacji. Jira często używana jest przez profesjonalistów, dlatego już jako studenci powinniśmy się z nią zaznajomić i poznać jej możliwości.

![jira_logo.png]({{site.baseurl}}/_posts/jira_logo.png)

Jira nie wymaga pobierania, bardzo wygodnie korzysta się z niej przez przeglądarkę i jest darmowa do 10 użytkowników, z tego powodu bardzo łatwo ją wypróbować i jest to świetne rozwiązanie dla studentów.

Ciekawostka: „Jira” pochodzi od słowa „Gojira”, czyli z japońskiego „Godzilla” - znany w popkulturze potwór.

## Jira Automation
Funkcją Jiry, na której skupimy dzisiaj swoją uwagę jest **Jira Automation**.

> Automation to kreator reguł obsługiwany bez konieczności kodowania, który umożliwia użytkownikom tworzenie reguł typu „jeśli X, to Y” opartych na zdarzeniach w Jira.

Automatyzacja w Jira oferuje wiele możliwości, przyspiesza i ułatwia pracę nad projektem. Wielką zaletą automatyzacji w Jira jest to, że stworzenie podstawowej reguły automatyzacji jest bardzo proste i nie wymaga praktycznie żadnego wprowadzenia. Dopiero jeśli chcemy stworzyć bardziej skomplikowane reguły, powinniśmy zgłębić dokumentację Jiry.

### Korzyści
Dobra automatyzacja powoduje, że czas spędzony na obsługę Jiry - zmiana statusu zgłoszenia, dodanie osoby odpowiedzialnej za zgłoszenie, zostaje zmniejszony do minimum, co może przekonać tych, którzy nie lubią spędzać zbyt wiele czasu na organizację. Ponadto automatyzacja potrafi być prawdziwie satysfakcjonująca - kilka pierwszych reguł, które wprowadziłem ucieszyły mnie kiedy zaczęły działać.

### Biblioteka reguł
Jira zapewnia bibliotekę reguł dostępną z naszej strony projektu, z której możemy wybrać stworzone wcześniej reguły, dodać do naszego projektu i voilà!, wprowadziliśmy automatyzację do naszego projektu.

![automation_library.png]({{site.baseurl}}/_posts/automation_library.png)

Raz stworzona reguła nie musi być konstruowana na nowo, ponieważ Jira zapisuje nasze reguły na liście reguł i pozwala tworzyć zbiory reguł pod jedną etykietą i dodawać nasze reguły je do innych projektów.

![rule_list.png]({{site.baseurl}}/_posts/rule_list.png)

## Jak stworzyć własne reguły

### Przygotowanie
Aby tworzyć reguły powiązane z działaniami na repozytorium kodu, należy najpierw powiązań z nim Jirę. Aby to zrobić, w lewym pasku ekranu projektu wybieramy _Add item > Repository > Add_ i następnie konfigurujemy zależnie od tego czy nasze repozytorium znajduje się na Bitbucket czy GitHubie.

Następnie korzystając z naszego narzędzia kontroli wersji i repozytorium należy dodawać **kod zlecenia** powiązanego z danym commitem, branchem, pull requestem itd. do jego nazwy. Kod zlecenia znajduje się w jego prawym dolnym rogu i składa się z liter, myślnika i numeru zlecenia.

![code.png]({{site.baseurl}}/_posts/code.png)

### Tworzenie reguły
W celu stworzenia nowej reguły wchodzimy w zakładkę _Automation_ i klikamy _Create rule_ , co kieruje nas do ekranu startowego tworzenia reguły:

![jira_automation_start.png]({{site.baseurl}}/_posts/jira_automation_start.png)

Na początek należy wybrać _New trigger_ - wyzwalacz - zdarzenie, które wywoła naszą regułę. Jest wiele rodzajów _triggerów_ do wyboru, mogą zależeć od daty, edycji zgłoszeń w Jira lub, co najciekawsze, od zdarzeń w powiązanym repozytorium kodu. Możemy uzależnić wywołanie reguły od powstania nowego brancha, nowego commita, stworzenia czy zaakceptowania pull requesta.

Po wybraniu _triggera_ i zapisaniu go, przechodzimy do widoku wyboru kolejnego kroku, może to być:
- _New action_ - działanie, konsekwencja reguły,
- _New condition_ - sprawdzenie warunku,
- _Branch rule / related issues_ - rozgałęzienie / powiązanie zgłoszenia.

![jira_automation_2nd_step.png]({{site.baseurl}}/_posts/jira_automation_2nd_step.png)

Po skończeniu konstruowania reguły, wystarczy ją nazwać i włączyć, aby ułatwiała nam pracę.

## Przykładowa reguła
Nauczymy się jak stworzyć regułę automacji w Jira na podstawie prostego przykładu reguły zmieniającej status zlecenia na _IN PROGRESS_ po stworzeniu związanego z nim brancha w repozytorium kodu i przypisze do niego osobę, która stworzyła brancha.

### Krok 1.
Przechodzimy do listy reguł i klikamy przycisk _Create rule_ .

### Krok 2.
Wybieramy _trigger_ o nazwie _Branch created_ , który wyzwoli wykonanie reguły po stworzeniu nowego brancha, który w nazwie zawiera kod zlecenia i zapisujemy go.

![branch_created.png]({{site.baseurl}}/_posts/branch_created.png)

### Krok 3.
Jesteśmy w widoku _Add component_ , wybieramy _New action_ i szukamy działania o nazwie _Transition issue_ , które powoduje zmianę statusu wykonania zlecenia.

### Krok 4.
Ustawiamy _Destination status_ - nasz status docelowy na _IN PROGRESS_ . Następnie rozwijamy _Choose fields to set_ i wybieramy _Asignee_ - osobę, której przypiszemy zlecenie. Poniżej pojawi się pole _Asignee_ , w którym wybieramy opcję _User who triggered the event_ , aby to właśnie osoba, która stowrzyła nowy branch i wywołała regułę była odpowiedzialna za to zlecenie. Zapisujemy działanie.

![transition_issue.png]({{site.baseurl}}/_posts/transition_issue.png)

### Krok 5.
Skończyliśmy dodawanie elementów reguły, więc nadajemy jej dowolną nazwę i klikamy _Turn it on_ , aby ją zapisać i włączyć.

![name_it.png]({{site.baseurl}}/_posts/name_it.png)

### Krok 6. - ostatni
Cieszymy się z nowo utworzonej reguły i jej korzyści!

![rule_on_list.png]({{site.baseurl}}/_posts/rule_on_list.png)


## Krok dalej
Jira Automation oferuje jeszcze więcej możliwości niż zostało opisane powyżej.

### Inteligentne wartości
Pozwalają na dostęp do danych związanych ze zgłoszeniami w naszym projekcie, dzięki czemu umożliwiają zwiększenie funkcjonalności i złożoności reguł. Na przykład inteligentna wartość `{{ now.plusDays(5) }}` odwołuje się do momentu 5 dni od bieżącego czasu.

### Jira Query Language
Jira Query Language, w skrócie JQL jest językiem służącym do wykonywania zaawansowanych wyszukań w przestrzeni naszego projektu w Jira. Korzysta się z niego przy tworzeniu warunków reguł automatyzacji. [Więcej o JQL.](https://www.atlassian.com/pl/software/jira/guides/expand-jira/jql#advanced-search)

### Biblioteka reguł
Wspomniałem o niej wcześniej, jest to miejsce, gdzie znajdziemy wzory często stosowanych reguł: [klik](https://www.atlassian.com/software/jira/automation-template-library#/).
Na dole strony znajdziemy również _The Automation Playground_ , które pozwala na wypróbowanie tworzenia reguł i zarządzania nimi bez konta Atlassian. 

Więcej informacji na temat Jira Automation można znaleźć [tutaj](https://www.atlassian.com/pl/software/jira/guides/expand-jira/automation) i [tutaj](https://support.atlassian.com/jira-software-cloud/docs/automate-your-jira-cloud-processes-and-workflows/).

## Podsumowanie
W tym poście dowiedzieliśmy się czym jest Jira i Jira Automation. Nauczyliśmy się dodawać reguły i stworzyliśmy pierwszą prostą regułę. Trzymam kciuki za kolejne stworzone przez czytelników reguły i szczególnie liczę na to, że udało mi się przekonać moich rówieśników do korzystania z Jira do zarządzania swoimi projektami w przyzszłości.